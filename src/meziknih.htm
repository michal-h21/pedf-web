---
title: Meziknihovní služby
---
<h1 id="meziknihovní-služby">Meziknihovní služby</h1>
<p>Zajišťujeme:</p>
<ul>
<li><p>Výpůjčky dokumentů nebo zhotovení reprografických kopií dokumentů z mimopražských (MVS), popřípadě zahraničních knihoven (MMVS) pro zaměstnance a studenty PedF UK</p></li>
<li><p>Výpůjčky dokumentů nebo zhotovení reprografických kopií dokumentů z fondů Knihovny PedF UK pro ostatní knihovny.</p></li>
</ul>
<h2 id="mvs-a-mmvs-pro-zaměstnance-a-studenty-pedf-uk">MVS a MMVS pro zaměstnance a studenty PedF UK </h2>
<p>Není-li potřebný dokument ve fondech knihovny, zajistíme jeho zapůjčení. Takto uskutečněné výpůjčky se řídí podmínkami půjčující knihovny; tyto podmínky je uživatel povinen respektovat.</p>
<p>Za meziknihovní služby jsou stanoveny poplatky, viz <a href="http://knihovna.pedf.cuni.cz/cenik.htm">Ceník poplatků a placených služeb</a>.</p>
<p>O meziknihovní služby mohou požádat všichni zaměstnanci a studenti PedF UK, kteří jsou řádně zaregistrováni v Knihovně PedF UK.</p>
<p>O MVS nebo MMVS můžete požádat:</p>
<ul>
<li><p>vyplněním a odesláním formuláře <a href="http://goo.gl/forms/f0K9wYQssv">Objednávka meziknihovní služby</a></p></li>
<li><p>mailem na <a href="mailto:knihovna@pedf.cuni.cz">knihovna@pedf.cuni.cz</a>.</p></li>
</ul>
<p>Prostřednictvím MMVS zajišťujeme pouze dokumenty, které nejsou ve fondech knihoven na území ČR. Cena za službu viz <a href="http://knihovna.pedf.cuni.cz/cenik.htm">Ceník poplatků a placených služeb</a>.</p>
<h2 id="mvs-pro-knihovny-včr">MVS pro knihovny v ČR </h2>
<p>Knihovna PedF UK zajišťuje meziknihovní výpůjční službu pro všechny knihovny, které mají přidělenu vlastní siglu. Pražským institucím půjčujeme dokumenty prostřednictvím meziknihovních služeb osobním vyzvednutím výpůjčky / kopie v knihovně. Výpůjční lhůta dokumentů půjčených prostřednictvím MVS je jeden měsíc s možností jednoho prodloužení (pokud půjčující knihovna nestanoví jinak).</p>
<p>Před prvním využitím služeb vyplňte, podepište a doručte do Knihovny <a href="http://knihovna.pedf.cuni.cz/prohluzi.pdf">Prohlášení uživatele meziknihovních služeb</a>.</p>
<p>O MVS můžete požádat:</p>
<ul>
<li><p>vyplněním a odesláním formuláře <a href="http://goo.gl/forms/q34WYjmvBF">Žádanka meziknihovní služby</a></p></li>
<li><p>mailem na <a href="mailto:knihovna@pedf.cuni.cz">knihovna@pedf.cuni.cz</a>.</p></li>
</ul>
<p>Meziknihovní výpůjční služby viz <a href="http://knihovna.pedf.cuni.cz/img/opatreni_dekana_c.292017_provozni_a_vypujcni_rad_knihovny_pedagogicke_fakulty_univerzity_karlovy.pdf">Provozní a výpůjční řád Knihovny Pedagogické fakulty UK</a>, čl. VII, b. 12-14</p>
