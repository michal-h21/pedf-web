---
obsolete: true
---
<h1 id="informační-zabezpečení-předmětů-pro-akreditace">Informační zabezpečení předmětů pro akreditace</h1>
<h2 id="knihovna-pedf-uk">Knihovna PedF UK</h2>
<p>Knihovna PedF je součástí Centrálního knihovně-informačního systému UK a je přístupna pedagogům, studentům a zaměstnancům všech fakult UK, studujícím CŽV i zájemcům z řad odborné veřejnosti. Studenti a zaměstnanci PedF mohou využívat služeb všech knihoven UK.</p>
<p><strong>Skladba fondů:</strong> Specializované fondy informačních zdrojů v tištěné i elektronické podobě jsou budovány v souladu s informačním profilem, který vychází z akreditovaných studijních programů, vědeckovýzkumných záměrů a dalších projektů řešených na fakultě. Informační profil je průběžně aktualizován.</p>
<p><strong>Tematický profil</strong> univerzálního fondu tvoří pedagogika, psychologie, sociologie, dějiny, filozofie, hudební výchova, výtvarná výchova, tělesná výchova, jazyky a literatura, matematika, biologie a ekologie, chemie, informační technologie a další předměty v souladu s ostatními akreditovanými studijními obory vyučovanými na fakultě.</p>
<p><strong>Knihovní fond</strong> tvoří tištěné texty, rukopisy, zvukové a audiovizuální dokumenty a digitální dokumenty na strojem čitelných médiích. Fond tvoří odborné publikace, učebnice, skripta, periodika, noty a hudebniny, kvalifikační práce obhájené na fakultě včetně výběru závěrečných prací oborových celoživotních studií, elektronické informační zdroje – on line, CD, CD-ROM. Fond je evidován podle § 4 a 5 vyhlášky MK č. 88/2002 Sb.</p>
<p><strong>Elektronický informační fond</strong> je tvořen bibliografickými a fulltextovými databázemi a dalšími elektronickými dokumenty, e-knihami, interaktivními učebnicemi, souborem licencí pro přístupy do vzdálených informačních zdrojů a odkazy na volně dostupné informační zdroje.</p>
<p><strong>Fond</strong> je soustavně doplňován na základě akviziční strategie informačního profilu knihovny ve spolupráci s katedrami a studenty. V roce 2017 fond knihovny tvořilo <em>226 525</em> knihovních jednotek, roční přírůstek činil 3 700 knihovních jednotek. Knihovna odebírala 142 titulů periodik, z toho 134 titulů v tištěné podobě a 8 titulů v elektronické podobě. Ve fondu máme 23 trvale zakoupených elektronických knih.</p>
<p>Ve studovně je k dispozici 9 984 knihovních jednotek ve volném výběru.</p>
<p>Knihovna poskytovala přístup do 81 zdrojů placených UK a dalších volně dostupných databází prostřednictvím Portálu elektronických zdrojů UK. Prohledávání většiny EIZ je možné v discovery službě UKAŽ. PedF finančně zajišťovala: EZB, Literature-online (ELIZA LR1307), Citace Pro, Science Direct, předplatné 4 e-periodik Sage a 5 e-periodik Taylor and Francis. Od konce roku 2016 knihovna participuje na projektu CzechElib (czechelib.cz).</p>
<p><strong>Knihovna vytváří/spoluvytváří 5 databází</strong>: 2 bibliografické (Centrální katalog UK, OBD - evidence publikační činnosti) a 3 plnotextové databáze: Repozitář UK, E-prezenčka, Báze pro nevidomé.</p>
<p>Ve fondu knihovny je zaevidováno 1958 kvalifikačních prací z let 2002 – 2005 a 2 475 prací z let 2015 -2017. Listinné verze bakalářských a diplomových prací obhájených před rokem 2001 včetně a z let 2006 – 2014, disertace a rigorózní práce 2002 až 2016 jsou trvale uloženy v Archivu UK. Od roku 2006 do současnosti jsou plné texty dostupné v Repozitáři UK.</p>
<p>Knihovna stejně jako všechny knihovny UK pracuje v systému <strong>ALEPH.</strong> Publikační činnost pracovníků fakulty je evidována v systému <strong>OBD.</strong> Knihovna byla pověřena metodickou pomocí při zavádění <strong>personálních identifikátorů</strong> fakultních autorů.</p>
<p><strong>Digitalizovaná literatura</strong> pro studenty s vadou zraku je dostupná z Centrálního katalogu UK - Katalogu Knihovny PedF - báze pro nevidomé i z portálu Knihovní brána pro zrakově postižené (MUNI). Je zpřístupněno 209 titulů. V SIS je označena doporučená literatura dostupná v elektronické podobě pro obory Speciální pedagogika a Psychologie. Zpracovávána je literatura pro obor Pedagogika.</p>
<p><strong>Organizační členění</strong> od 1. 9. 2014: Ústřední knihovna – Magdalény Rettigové 4, dílčí knihovna: Studovna anglického jazyka a literatury – Celetná 13 (od 1. 9. 2017 dočasně uzavřena). Od 1. 10. 2017 změna názvu z Ústřední knihovna PedF UK na Knihovna PedF UK.</p>
<p><strong>Otevírací hodiny</strong> knihovny v týdnu: knihovna - výpůjční protokol: 44 hodiny, studovna 48 hodin.<br />
<br />
<strong>Vybavení studovny:</strong> 8 PC pro uživatele připojených k internetu, PC s vybavením pro zrakově postižené, kamerová čtecí lupa, multifunkční zařízení, skenovací pero, 3 čtečky knih, samoobslužná kopírka, barevná i černobílá tiskárna, 2 skenery. Ve studovně je 68 pracovních míst, všechna s připojením na WIFI. <strong>Ve výpůjčním protokolu</strong> je uživatelům k dispozici 5 PC pro práci s OPAC.</p>
<p><strong>Poskytované služby:</strong><br />
Prezenční výpůjčky, samoobslužné kopírování, skenování, tisk, hlasový výstup, digitalizace textu, zvětšování textu, referenční služby, rešeršní služby z databází, absenční výpůjčky, meziknihovní výpůjční služby.<br />
On-line služby: vyhledávání v katalogu, správa konta uživatele, báze pro nevidomé, objednávání knih, tisk kopií na objednávku, přístupy do volně přístupných i licencovaných elektronických informačních zdrojů, komunikace s uživatelem, web, facebook.</p>
<p><a href="http://knihovna.pedf.cuni.cz/"><span class="underline">Web knihovny</span></a><br />
<a href="https://ckis.cuni.cz/F/?func=find-a-0&amp;local_base=pedf"><span class="underline">Centrální katalog UK - PedF </span></a></p>
<p><span class="underline"><a href="http://pez.cuni.cz/"> Portál elektronických zdrojů UK<br />
</a><a href="http://ukaz.cuni.cz/">UKAŽ</a></span></p>
<p><a href="/nove_knihy/index.html"><span class="underline">Nové knihy</span></a></p>
<p><a href="handi.htm"><span class="underline">Služby pro studenty se speciálními potřebami</span></a></p>
<p><a href="biblio.html"><span class="underline">Bibliografie</span></a></p>
<p>Zpracovala 19. 1. 2018 Mgr. Jitka Bílková</p>
